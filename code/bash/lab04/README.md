# Esercitazione UNIX #4 - ALP DIEF UNIMORE 
Per utilizzare questa guida con vim utilizzare i seguenti due comandi 

>:set wrap 
>
>:set linebreak
>
>:set number

## Esercizi
01. (es41.sh) La parte in Shell deve prevedere due parametri: il primo deve essere il nome assoluto di un direttorio che identifica una gerarchia (G) all'interno del file system, mentre il secondo parametro deve essere un nome relativo semplice (D). Il programma deve cercare nella gerarchia G specificata tutti i direttori che contengono un sotto-direttorio con nome relativo D (esclusa la radice). Si riporti il nome assoluto di tali direttori sullo standard output (Fase A). Al termine dell'intera esplorazione ricorsiva di G, si deve chiedere all'utente se re-invocare il file comandi ricorsivo FCR per creare un sotto-direttorio con nome relativo D in tutti i direttori in cui  non esiste (Fase B). Quindi si deve verificare la situazione risultante invocando nuovamente FCR (Fase A). 

02. (es42.sh) La parte in Shell deve prevedere tre parametri: il primo deve essere il nome assoluto di un direttorio che identifica una gerarchia (G) all'interno del file system, il secondo deve essere il nome relativo semplice di un direttorio (D), mentre il terzo parametro deve essere considerato un numero intero (N) strettamente positivo. Il programma deve cercare nella gerarchia G specificata tutti i direttori di nome D che contengono almeno un file (F) con dimensione in byte strettamente maggiore di N. Si riporti il nome assoluto di tali direttori sullo standard output e si contino globalmente i file F che soddisfano la condizione precedente. In ogni direttorio trovato, si deve creare un file di nome SOMMA avente come contenuto la concatenazione dei contenuti di tutti i file F del direttorio che soddisfano la condizione precedente. 

03. (es43.sh) La parte in Shell deve prevedere due parametri: il primo deve essere il nome assoluto di un direttorio che identifica una gerarchia (G) all'interno del file system; mentre il secondo deve essere il nome relativo (semplice) di un direttorio (D). Il programma deve cercare nella gerarchia G specificata tutti i direttori che hanno nome D e che contengono un numero di file pari al numero di sotto-direttori piu' 2. Si riporti il nome assoluto di tali direttori sullo standard output. In ogni direttorio trovato, si deve creare un numero di sotto-direttori in modo che venga pareggiato il numero di file e sotto-direttori: i nomi dei sotto-direttori da creare devono essere chiesti interattivamente all'utente. La parte in Shell deve calcolare e stampare il numero totale di sotto-direttori creati.

04. (es44.sh) La parte in Shell deve prevedere un numero variabile di parametri (maggiore o uguale a 3): il primo parametro deve essere il nome relativo semplice F di un file, mentre gli altri N devono essere nomi assoluti di direttori (G1, G2, ..., Gn) all'interno del file system. Per ognuna della N gerarchie Gi, il programma deve esplorare la gerarchia corrispondente e cercare tutti i file leggibili il cui nome sia F. Per ognuno di tali file, il programma deve produrre un nuovo file (di nome sorted) con lo stesso contenuto di F, ma ordinato in ordine alfabetico. Per ogni file sorted creato, si deve riportare sullo standard output il suo nome assoluto. Per ogni gerarchia analizzata, il programma riporta su standard output il numero di file sorted creati. Il programma riporta infine su standard output il numero complessivo di file sorted creati all'interno di tutte le gerarchie analizzate.

05. (es45.sh) La parte in Shell deve prevedere un numero variabile di parametri (maggiore o uguale a 3): il primo parametro deve essere il nome relativo semplice D di una directory, mentre gli altri N devono essere nomi assoluti di direttori (G1, G2, ..., Gn). Per ognuna della N gerarchie Gi, il programma deve cercare tutte le directory con nome relativo D. Per ognuna di tali directory, il programma deve cercare tutti i file leggibili F. Per ogni file F, il programma deve identificare la terzultima linea e riportarla all'interno di un nuovo file (F.line). In caso il file F abbia meno di tre linee, il programma deve creare un file vuoto (F.noline). Al termine della ricerca ricorsiva, va riportato su stdout il numero complessivo dei file creati seguito dal suo contenuto. In caso il file sia vuoto (.noline) va riportata, al posto del contenuto, la stringa "empty".

06. (es46.sh) La parte in Shell deve prevedere un numero variabile di parametri (maggiore o uguale a 3): il primo parametro deve essere un numero strettamente positivo M, mentre gli altri N devono essere nomi assoluti di direttori (G1, G2, ..., Gn). Per ognuna della N gerarchie Gi, il programma deve cercare tutte le directory che contengono almeno un file con un numero di linee pari ad M. Per ognuna di tali directory, il programma deve cercare tutti i file leggibili F. Per ogni file F, il programma deve identificare la terzultima linea e riportarla all'interno di un nuovo file (F.line). In caso il file F abbia meno di tre linee, il programma deve creare un file vuoto (F.noline). Al termine della ricerca ricorsiva, va riportato su stdout il numero complessivo dei file creati seguito dal suo contenuto. Il caso il file sia vuoto (.noline) va riportata, al posto del contenuto, la stringa "empty". 

07. (es47.sh) La parte in Shell deve prevedere un numero variabile di parametri (maggiore o uguale a 3): il primo parametro deve essere il nome relativo semplice F di un file, mentre gli altri N devono essere nomi assoluti di direttori (G1, G2, ..., Gn) all'interno del file system. Per ognuna della N gerarchie Gi, il programma deve esplorare la gerarchia corrispondente e cercare tutti i file leggibili il cui nome sia F ed il cui contenuto sia di almeno 5 lineee. Il programma deve salvare la lista dei file trovati e il loro numero di linee in un file temporaneo (e.g., nomefile;nlinee). Al termine della ricerca ricorsiva, il programma deve mostrare il numero totale di file trovati e l'ultima linea di tutti i file con un numero di linee maggiore di 5.
